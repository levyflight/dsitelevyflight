+++
title = "মোরা একই বৃন্তে দুটি  কুসুম হিন্দু-মুসলমান,   কাজী নজরুল ইসলাম"
description = ""
tags = [
    "Kaji Najrul Islam",
 
]
date = "2016-04-15"
categories = [
    "Bengali Poem",
    "Communal Harmony",
]
menu = "main"
+++


মোরা একই বৃন্তে দুটি  কুসুম হিন্দু-মুসলমান 

মুসলিম  তার নয়ন-মণি, হিন্দু তাহার প্রাণ ||

এক সে আকাশ মায়ের কোলে / যেন রবি-শশী দোলে,

এক রক্ত বুকের তলে, এক সে নাড়ীর টান ||


মোরা এক সে দেশের খাই গো হাওয়া, এক সে দেশের জল,

এক সে মায়ের বক্ষে ফলে একই ফুল ও ফল |

এক সে দেশের মাটীতে পাই / কেউ গোরে কেউ শ্মশানে ঠাঁই,

মোরা একই বৃন্তে দুটি  কুসুম হিন্দু-মুসলমান 



মোরা এক ভাষাতে মাকে ডাকি, এক সুরে গাই গান ||

চিনতে নেরে আঁধার রাতে করি মোরা হানাহানি,

সকাল হলে হবে রে ভাই ভায়ে ভায়ে জানাজানি |

কাঁদব তখন গলা ধ'রে, / চাইব ক্ষমা পরস্পরে,

হাসবে সে দিন গরব ভরে এই হিন্দুস্থান ||


 [Download PDF](/doc/bengali-poem/mora-eki-brinte-duti-kusum.pdf)

