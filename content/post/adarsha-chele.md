+++
title = "আদর্শ ছেলে,   কুসুমকুমারী দাশ "
description = ""
tags = [
    "Kusumkumari Das",
]
date = "2019-03-15"
categories = [
    "Bengali Poem",
]
menu = "main"
+++



আমাদের দেশে হবে সেই ছেলে কবে

কথায় না বড় হয়ে কাজে বড় হবে ?

মুখে হাসি, বুকে বল তেজে ভরা মন

``মানুষ হইতে হবে`` -  এই তার পণ, 

বিপদ আসিলে কাছে হও আগুয়ান, 

নাই কি শরীরে তব রক্ত মাংস প্রাণ ? 

হাত, পা সবারই আছে মিছে কেন ভয়, 

চেতনা রয়েছে যার সে কি পড়ে রয় ? 

সে ছেলে কে চায় বল কথায়-কথায়, 

আসে যার চোখে জল মাথা ঘুরে যায় ।  

সাদা প্রাণে হাসি মুখে কর এই পণ -

``মানুষ হইতে হবে মানুষ যখন`` ।  

কৃষকের শিশু কিংবা রাজার কুমার 

সবারি রয়েছে কাজ এ বিশ্ব মাঝার, 

হাতে প্রাণে খাট সবে শক্তি কর দান 

তোমরা মানুষ হলে দেশের কল্যাণ । 


 [Download PDF](/doc/bengali-poem/adarsha-chele.pdf)

